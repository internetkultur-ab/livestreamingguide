##Ta ljudet som redan finns
I de flesta kyrkor och samlingslokaler använder vi oss av en ljudanläggning med mikrofoner och högtalare för att alla som är på plats ska höra vad som sägs. När vi ska sända live så kan vi låna samma mikrofoner genom att koppla in oss på den befintliga ljudanläggen. Om vi gör det på rätt sätt kan vaktmästaren justera ljudet som vanligt – så länge det låter bra i rummet kommer det låta bra i sändningen. 

För att kunna plocka ljudet från ljudanläggningen behöver vi hitta en utgång. En del ljudanläggningar har utgångar tydligt uppmärkta, ofta med ”inspelning” eller ”line out”. I andra fall kan det krävas ytterligare installation och konfiguration av en ljudfirma. För det mesta räcker det att hitta rätt utgång och köpa in rätt sladdar.

###Kontakten
Det finns tre olika kontakttyper som en ljudutgång kan ha: RCA/Phono, tele och XLR. 

###Signalen
Om vi hittar en utgång med ljud på så är ljudsignalen antingen balanserad eller obalanserad. Väldigt förenklat kan vi säga att om ljudanläggningen har en XLR-kontakt som utgången så är den utgången balanserad. Ibland står det i anslutning kontakten om den är balanserad eller obalanserad.

En balanserad signal är inte lika känslig för störningar som en obalanserad signal, och detta är viktigt vid längre avstånd än några meter. Om ljudanläggningen ger oss en obalanserad signal så kan vi enkelt balansera den med hjälp av en DI-box. DI-box kallas också ibland för linebox eller symmetrilåda. En DI-box kostar ungefär 200-500 kr. 

###Ljudnivån

